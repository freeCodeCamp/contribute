---
title: Contribute to the freeCodeCamp.org Community
---

La comunità [freeCodeCamp.org](https://freecodecamp.org) è composta da migliaia di volontari come te. Se vuoi contribuire con il tuo tempo e le tue competenze, saremo entusiasti di darti il benvenuto a bordo.

:::note
Prima di procedere, prenditi due minuti per leggere il nostro [Codice di condotta](https://www.freecodecamp.org/code-of-conduct). Lo applichiamo rigorosamente in tutta la nostra comunità in modo che contribuire a freeCodeCamp.org sia un'esperienza sicura e inclusiva per tutti.
:::

Siete invitati a creare, aggiornare e correggere i bug nel nostro [curriculum](#curriculum), aiutarci a correggere i bug nella [piattaforma di apprendimento](#piattaforma-di-apprendimento) di freeCodeCamp.org, o [aiutarci a tradurre](#traduzioni) freeCodeCamp.org nelle diverse lingue del mondo.

Rispondiamo alle domande più comuni su come contribuire [nelle nostre FAQ per i contributori](FAQ).

Buon lavoro.

---

## Curriculum

Il nostro curriculum è curato dalla comunità globale freeCodeCamp. In questo modo, siamo in grado di incorporare le utili conoscenze di volontari come te.

Puoi aiutare ad espandere e migliorare il curriculum. Puoi anche aggiornare le user story del progetto per spiegare meglio i concetti. E puoi migliorare i nostri test automatici in modo da poter testare più accuratamente il codice degli studenti.

**Se sei interessato a migliorare il nostro curriculum, ecco [come contribuire al curriculum](how-to-work-on-coding-challenges).**

## Traduzioni

Stiamo traducendo freeCodeCamp.org nelle maggiori lingue del mondo.

Le certificazioni sono già disponibili in alcuni delle principali lingue, come:

- [Cinese (中文)](https://www.freecodecamp.org/chinese/learn)
- [Spagnolo (Español)](https://www.freecodecamp.org/espanol/learn)
- [Italiano](https://www.freecodecamp.org/italian/learn)
- [Portoghese (Português)](https://www.freecodecamp.org/portuguese/learn)
- [Ucraino (Українська)](https://www.freecodecamp.org/ukrainian/learn)
- [Giapponese (日本語)](https://www.freecodecamp.org/japanese/learn)
- [Tedesco (Deutsch)](https://www.freecodecamp.org/german/learn)

Ti incoraggiamo a leggere l'[annuncio qui](https://www.freecodecamp.org/italian/news/come-aiutare-a-tradurre-freecodecamp-nella-tua-lingua/) e a condividerlo con i tuoi amici.

**Se sei interessato a tradurre, ecco [come tradurre le risorse di freeCodeCamp](how-to-translate-files).**

## Piattaforma di apprendimento

La nostra piattaforma di apprendimento esegue uno stack JavaScript moderno. Ha vari componenti, strumenti e librerie. Questi comprendono Node.js, MongoDB, OAuth 2.0, React, Gatsby, Webpack e altro.

In generale, abbiamo un server API basato su Node.js, un set di applicazioni client basate su React, script per i test di valutazione dei progetti degli utenti del curriculum e altro. Se vuoi contribuire produttivamente alla piattaforma di apprendimento, raccomandiamo di avere familiarità con questi strumenti.

**Se vuoi aiutarci a migliorare il nostro codebase, ecco [come impostare freeCodeCamp](how-to-setup-freecodecamp-locally).**
